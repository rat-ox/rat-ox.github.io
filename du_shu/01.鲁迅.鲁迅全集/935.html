<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>别诸弟三首辛丑二月　并跋〔１〕</title>
    <link rel="stylesheet" href="../style.css">
</head>
<body>
    <div class="container">
        <div class="column-option">
            <label for="columns">选择多栏阅读：</label>
            <select id="columns" onchange="changeColumns()">
                <option value="1">单栏</option>
                <option value="2">双栏</option>
                <option value="3" selected>三栏</option>
                <option value="4">四栏</option>
            </select>
        </div>
        <div class="content" id="content">
            <h1>别诸弟三首辛丑二月　并跋〔１〕</h1>
            <p></p>
<p>　　梦魂常向故乡驰，始信人间苦别离。</p>
<p></p>
<p>　　夜半倚床忆诸弟，残灯如豆月明时。</p>
<p></p>
<p>　　日暮舟停老圃家，棘篱绕屋树交加。</p>
<p></p>
<p>　　怅然回忆家乡乐，抱瓮何时共养花？〔２〕</p>
<p></p>
<p>　　春风容易送韶年，一棹烟波夜驶船。</p>
<p></p>
<p>　　何事脊令偏傲我，时随帆顶过长天！〔３〕</p>
<p></p>
<p>　　仲弟次予去春留别元韵三章，即以送别，并索和。予每把笔，辄黯然而止。越十余日，客窗偶暇；潦草成句，即邮寄之。嗟乎！登楼陨涕〔４〕，英雄未必忘家；执手消魂〔５〕，兄弟竟居异地！深秋明月，照游子而更明；寒夜怨笳，遇羁人而增怨。此情此景，盖未有不悄然以悲者矣。</p>
<p></p>
<p>　　〔１〕　本篇录自周作人日记，写于一九○一年四月初。</p>
<p></p>
<p>　　〔２〕　抱瓮　《庄子・天地》：“子贡过汉阴，见一丈人，方将为圃畦。凿隧而入井，抱瓮而出灌。”</p>
<p></p>
<p>　　〔３〕　脊令　鸟名。《诗经・小雅・棠棣》：“脊令在原，兄弟急难。”</p>
<p></p>
<p>　　过去常用它比喻兄弟友爱，急难相助。</p>
<p></p>
<p>　　〔４〕　登楼陨涕　东汉王粲《登楼赋》：“悲旧乡之壅隔兮，涕横堕而弗禁。”</p>
<p></p>
<p>　　〔５〕　消魂　南朝宋江淹《别赋》：“黯然消魂者，唯别而已矣。”</p>
        </div>
    </div>
    <script>
        function changeColumns() {
            var select = document.getElementById("columns");
            var content = document.getElementById("content");
            content.style.columnCount = select.value;
        }
    </script>
</body>
</html>
