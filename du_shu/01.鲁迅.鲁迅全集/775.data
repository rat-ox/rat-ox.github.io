亥年残秋偶作〔１〕

　　曾惊秋肃临天下，敢遣春温上笔端。

　　尘海苍茫沉百感，金风萧瑟走千官。

　　老归大泽菰蒲尽，梦坠空云齿发寒。

　　竦听荒鸡偏阒寂，起看星斗正阑干。〔２〕

　　十二月

　　〔１〕　《鲁迅日记》一九三五年十二月五日：“为季书一小幅云：‘曾惊秋肃临天下，……。’”

　　〔２〕　荒鸡　清代周亮工《书影》卷四：“古以三鼓前鸡鸣为荒鸡。”

　　《晋书・祖逖传》：“……逖有赞世才具，……与司空刘琨俱为司州主簿，情好绸缪，被同寝。中夜闻荒鸡鸣，蹴琨觉曰：‘此非恶声也。’因起舞。”星斗阑干，古乐府《善哉行》：“月没参横，北斗阑干。
