<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>惜花四律――步湘州藏春园主人韵①</title>
    <link rel="stylesheet" href="../style.css">
</head>
<body>
    <div class="container">
        <div class="column-option">
            <label for="columns">选择多栏阅读：</label>
            <select id="columns" onchange="changeColumns()">
                <option value="1">单栏</option>
                <option value="2">双栏</option>
                <option value="3" selected>三栏</option>
                <option value="4">四栏</option>
            </select>
        </div>
        <div class="content" id="content">
            <h1>惜花四律――步湘州藏春园主人韵①</h1>
            <p></p>
<p>　　（１９０１年）</p>
<p></p>
<p>　　鸟啼铃语梦常萦，闲立花阴盼嫩晴。</p>
<p></p>
<p>　　怵目飞红随蝶舞，开心茸碧绕阶生。</p>
<p></p>
<p>　　天于绝代偏多妒，时至将离倍有情②。</p>
<p></p>
<p>　　最是令人愁不解，四檐疏雨送秋声。</p>
<p></p>
<p>　　剧怜常逐柳绵飘，金屋何时贮阿娇？</p>
<p></p>
<p>　　微雨欲来勤插棘，薰风有意不鸣条③。</p>
<p></p>
<p>　　莫教夕照催长笛，且踏春阳过板桥。</p>
<p></p>
<p>　　只恐新秋归塞雁，兰□（舟＋繁体双）载酒橹轻摇。</p>
<p></p>
<p>　　细雨轻寒二月时，不缘红豆始相思。</p>
<p></p>
<p>　　堕［衤因］印屐增惆怅④，插竹编篱好护持。</p>
<p></p>
<p>　　慰我素心香袭袖，撩人蓝尾酒盈卮⑤。</p>
<p></p>
<p>　　奈何无赖春风至，深院荼［艹縻］已满枝。</p>
<p></p>
<p>　　繁英绕甸竞呈妍，叶底闲看蛱蝶眠。</p>
<p></p>
<p>　　室外独留滋卉地，年来幸得养花天。</p>
<p></p>
<p>　　文禽共惜春将去，秀野欣逢红欲然。</p>
<p></p>
<p>　　戏仿唐宫护佳种，金铃轻绾赤阑边⑥。</p>
<p></p>
<p>　　①藏春园主人即林步青，他的原诗发表于当时的《海上文社日报》。</p>
<p></p>
<p>　　②将离：指芍药。《古今注》：“牛亨问曰：‘将离相别，赠以芍药，何也？’答：‘芍药一名可离，故相别以为赠。’”</p>
<p></p>
<p>　　③熏风：《吕氏春秋・有始》：“东南曰熏风。”</p>
<p></p>
<p>　　④堕［衤因］印屐：《南史・范缜传》：“子良问曰：‘君不信因果，何得富贵贫贱？’缜答曰：‘人生如树花同发，随风而堕，自有拂帘幌坠于茵席之上，自有关篱墙落于粪溷之中。坠茵席者，殿下是也；落粪溷者，下官是也。’”</p>
<p></p>
<p>　　⑤蓝尾酒：《仇池笔记》引苏鹗云：“以酒巡匝为婪尾，一作蓝尾。侯白《酒律》谓：‘酒巡匝到末坐者，连饮三杯，为婪尾酒。’”</p>
<p></p>
<p>　　⑥五代王仁裕《开元天宝遗事》卷上：“（宁王）至春时，于后园中纫红丝为绳，密缀金铃，系于花梢之上。每有乌鹊翔集，则令园吏掣铃索以惊之。”</p>
        </div>
    </div>
    <script>
        function changeColumns() {
            var select = document.getElementById("columns");
            var content = document.getElementById("content");
            content.style.columnCount = select.value;
        }
    </script>
</body>
</html>
