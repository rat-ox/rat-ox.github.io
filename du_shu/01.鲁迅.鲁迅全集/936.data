惜花四律步湘州藏春园主人元韵〔１〕

　　鸟啼铃语梦常萦，闲立花阴盼嫩晴。〔２〕

　　怵目飞红随蝶舞，关心茸碧绕阶生。

　　天于绝代偏多妒，时至将离倍有情。

　　最是令人愁不解，四檐疏雨送秋声。

　　剧怜常逐柳绵飘，金屋何时贮阿娇？〔３〕

　　微雨欲来勤插棘，熏风有意不鸣条。〔４〕

　　莫教夕照催长笛，且踏春阳过板桥。〔５〕

　　祗恐新秋归塞雁，兰载酒桨轻摇。

　　细雨轻寒二月时，不缘红豆始相思。〔６〕

　　堕印屐增惆怅，插竹编篱好护持。〔７〕

　　慰我素心香袭袖，撩人蓝尾酒盈卮。〔８〕

　　奈何无赖春风至，深院荼已满枝。〔９〕

　　繁英绕甸竞呈妍，叶底闲看蛱蝶眠。

　　室外独留滋卉地，年来幸得养花天。〔１０〕

　　文禽共惜春将去，秀野欣逢红欲然。

　　戏仿唐宫护佳种，金铃轻绾赤阑边。

　　〔１〕　本篇录自周作人日记，写于一九○一年初夏。

　　湘州藏春园主人，即林步青，湖南长沙人，寓居上海。他写的《惜花四律》刊于当时的《海上文社日录》。

　　〔２〕　铃语　五代王仁裕《开元天宝遗事》卷上：“（宁王）至春时，于后园中纫红丝为绳，密缀金铃，系于花梢之上。每有乌鹊翔集，则令园吏掣铃索以惊之。”

　　〔３〕　金屋贮阿娇　阿娇，汉武帝的陈皇后的名字。相传为汉代班固所作的《汉武故事》中说，武帝幼年时，长公主戏问他：“‘阿娇好不？’于是乃笑对曰：‘好！若得阿娇作妇，当作金屋贮之也。’”

　　〔４〕　插棘　宋代陆游《东湖新竹》诗：“插棘编篱谨护持，养成寒碧映沦漪。”不鸣条，汉代桓宽《盐铁论》：“太平之时，风不鸣条，雨不破块。”

　　〔５〕　长笛　古有笛曲名《梅花落》，唐代李白《与史郎中钦听黄鹤楼吹笛》诗：“黄鹤楼中吹玉笛，江城五月落梅花。”

　　〔６〕　红豆　又名相思子。唐代王维《相思》诗：“红豆生南国，春来发几枝。愿君多采撷，此物最相思。”

　　〔７〕　堕　《南史・范缜传》，范缜答竟陵王萧子良：“人生如树花同发，随风而堕。自有拂帘幌坠于茵席之上，自有关篱墙落于粪溷之中。”

　　〔８〕　素心　指素心兰。蓝尾，即蓝尾酒，亦作婪尾酒。隋代侯白《酒律》：“酒巡匝到末座者，连饮三杯，为婪尾酒。”

　　〔９〕　荼　蔷薇科花名，初夏开黄白色花。宋代王淇《春暮游小园》诗：“开到荼花事了”。

　　〔１０〕　养花天　宋代僧仲殊《花品序》：“越中牡丹开时，……多有轻云微雨，谓之养花天。”
