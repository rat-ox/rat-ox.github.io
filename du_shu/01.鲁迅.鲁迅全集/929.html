<!DOCTYPE html>
<html lang="zh">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>戛剑生杂记〔１〕</title>
    <link rel="stylesheet" href="../style.css">
</head>
<body>
    <div class="container">
        <div class="column-option">
            <label for="columns">选择多栏阅读：</label>
            <select id="columns" onchange="changeColumns()">
                <option value="1">单栏</option>
                <option value="2">双栏</option>
                <option value="3" selected>三栏</option>
                <option value="4">四栏</option>
            </select>
        </div>
        <div class="content" id="content">
            <h1>戛剑生杂记〔１〕</h1>
            <p></p>
<p>　　行人于斜日将堕之时，暝色逼人，四顾满目非故乡之人，细聆满耳皆异乡之语，一念及家乡万里，老亲弱弟必时时相语，谓今当至某处矣，此时真觉柔肠欲断，涕不可仰。故予有句云：日暮客愁集，烟深人语喧。皆所身历，非托诸空言也。</p>
<p></p>
<p>　　生鲈鱼与新粳米炊熟，鱼须砍小方块，去骨，加秋油〔２〕，谓之鲈鱼饭。味甚鲜美，名极雅饬，可入林洪《山家清供》〔３〕。</p>
<p></p>
<p>　　夷人呼茶为梯〔４〕，闽语也。闽人始贩茶至夷，故夷人效其语也。</p>
<p></p>
<p>　　试烧酒法，以缸一只猛注酒于中，视其上面浮花，顷刻迸散净尽者为活酒，味佳，花浮水面不动者为死酒，味减。</p>
<p></p>
<p>　　〔１〕　本篇录自周作人《关于鲁迅》一文（见一九三七年三月上海宇宙风社出版的《瓜豆集》），作于一八九八年，戛剑生，鲁迅早年的别号。</p>
<p></p>
<p>　　〔２〕　秋油　酱油。</p>
<p></p>
<p>　　〔３〕　《山家清供》　宋代林洪著，二卷，是一部关于烹饪的书。</p>
<p></p>
<p>　　〔４〕　梯　英语ｔｅａ的音译。</p>
        </div>
    </div>
    <script>
        function changeColumns() {
            var select = document.getElementById("columns");
            var content = document.getElementById("content");
            content.style.columnCount = select.value;
        }
    </script>
</body>
</html>
